Git og GitHub er det mest populære verktøyet for versjonskontroll i dag og forenkler samarbeid med andre om å utvikle store og små applikasjoner.

Har du en fil som heter rapport3_ny5_nyere.txt på harddisken din? Å kopiere en fil og gi den et nytt navn, gjerne nummerert, er en godt innarbeidet form for versjonskontroll. Det gir deg en trygghet om at du ikke ødelegger noe du eller andre har jobbet med tidligere. Og om noen spør etter en tidligere versjon av rapporten kan du alltid finne igjen rapport3_ny2.txt eller kanskje rapport2_2022.txt.

Programmerere har brukt versjonskontrollsystemer (VCS) til å håndtere endringer siden 1980-tallet. Lenge var disse systemene komplekse og tungvinte, og bruken var derfor begrenset. Git er nå det mest populære systemet for endringshåndtering. Det er fortsatt et komplekst og kraftig verktøy, men fordelene med å lære seg Git blir stadig større.

Git og plattformer som GitHub gir deg muligheten til å spore endringer på tvers av mange filer. Du kan dele dine prosjekter med andre, enten privat eller i full offentlighet. Systemet er en viktig brikke innen Open Source hvor fremmede samarbeider om å utvikle store og små applikasjoner.

Dette kurset vil gi deg en innføring i hvordan Git og GitHub fungerer. Du vil lære hvordan kan ta i bruk Git og GitHub i din egen hverdag. Først vil du lære hvordan Git sporer endringer og hvordan dette kan være nyttig, til og med i prosjekter hvor du jobber alene
